20

Quo pueri magnis e centurionibus orti,

Laevo suspensi loculos tabulamque lacerto,

Ibant octonis referentes Idibus aera:

s Sed puerum est ausus Romam portare docendum
Artes quas doceat quivis eques atque senator
Semet prognatos, Vestem servosque sequentes,
In magno ut populq si qui vidisset, avita

Ex re praeberi sumptus mihi crederet illos,

Ipse mihi custos incorruptissimus omnes

Circum doctores aderat. Quid multa? Pudicum,
Qui primus virtutis honos servavit ab omni

Non solum facto verum opprobrio quoque turpi3
Nec timuit sibi ne vitio quis verteret olim

Si praeco parvas aut, ut fuit ipse, coactor
Mercedes sequerer; neque ego essem questus: at hoc nunc
Laus illi debetur et a me gnatia major.

Nil me poeniteat sanum patris hujus, eoque

Non, ut magna dolo factum negat esse suo pars

Quod non ingenuos habeat clarosque parentes,
Sic me defendam. Longe mea discrepat istis

Et vox et ratio: nam si natura juberet¹

A certis annis aevum remeare peractum

Atque alios legere ad fastum quoscunque parentes

 


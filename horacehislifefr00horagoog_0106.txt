98
8ΑΤ. 1. IX.

ΙΒΑΜ forte via Sacra, sicut meus est mos,
Nescio quid meditans nugarum, totus in illis:
Accurrit quidam notus mihi nomine tantum,
Arreptaque manu, “Quid agis, dulcissime rerum l''
5 “Suaviter ut nunc est‚'' inquam, “et cupio omnia quae vis.''
Cum assectaretur: “Num quid vis ?'' occupo. At ille,
“ Norisn0S‚'' inquit; “docti sumus.'' Hic ego, “Pluris
Hoc,” inquam, “ mihi eris.'' Misere discedere quaerens
’ Ire modo ocius, interdum consistere, in aurem .
10 Dicere nescio quid puero, cum sudor ad imos
Manaret talos. Ο te, Bolane‚ cerebri
Felicem! aiebam tacitus3 cum quidlibet ille
Garriret, vicos urbem laudaret. Ut illi
Nil respondebam, “Misere cupis,” inquit, “ abire;
15 Jam dudum video; sed nil agis; usque tenebo;
Persequar: hinc quo nunc iter est tibi? '' “Nil opus est te
Circumagi; quendam volo visere non tibi notum;
Trans Tiberim longe cubat is prope Caesaris hortos.''
“ Nil habeo quod agam et non sum piger; usque sequar te.'’
20 Demitto auriculas ut iniquae mentis asellus,
Cum gravius dorso subiit onus Incipit ille:

 


22

Optaret sibi quisque, meis contentus honestos
Fascibus et sellis nollem mibi sumere, demens
Judicio vulgi, sanus fortasse tub, quod

Nollem onus haud unquam solitus portare molestum.
Nam mihi continuo maj0r quaerenda foret res
Atque salutandi pluras, ducendus et unus

Et comes alter uti ne solus rusve peregreve

Exirem; plures calones atque caballi

Pascendi‚ ducenda petorrita. Nunc mihi curto

lre licet mulo vel si libet usque Tarentum,

Mantica cui lumbos onere ulceret atque eques armos :
Objiciet nemo sordes mihi quas tibi, Tilli,

Cum Tiburte via praetorem quinque sequuntur

Te pueri lasanum portantes oenophorumque.

Hoc ego commodius quam tu, praeclare senator,
Millibus atque aliis vivo. Quacunque libido est, ·
Incedo solus; percontor quanti olus ac far3

Fallacem Circum vespertinumque pererro

Saepe Forum; adsisto divinis ; inde domum me

Ad pom' et ciceris refero laganique catinum ;

Coena ministratur pueris tribus, et lapis albus

Pocula cum cyatho duo sustinet 3 adstat echinus Ι
Vilis, cum patera guttus, Campana supellex

 

